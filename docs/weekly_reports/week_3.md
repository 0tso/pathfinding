# Viikkoraportti 3

Tuntimäärä: ≈30

Viikolla kolme työskentelin neljän asian parissa:
1. Yksikkötestien toteutus Catch2-kirjastolla
2. Suorituskykyvertailu `.map`- ja `.scen`-tiedostoja lukemalla
3. Dokumenttien kirjottaminen edellisesta kahdesta asiasta ([testing_and_benchmarks.md](../testing_and_benchmarks.md)) sekä ohjelman struktuurista ja algoritmien toiminnasta ([structure.md](../structure.md))
4. Suorituskyvyn optimointi, pienten muutosten tekeminen joilla oli suuri vaikutus

Luin myös jonkin verran lisää papereita erilaisista JPS-algoritmin parannelluista versioista, joita saatan implementoida.

Viime viikon kysymyksestä "luovista vapauksista": sain selville, että JPS:n alkuperäiset tekijät olivat julkaisseet kaksi vuotta alkuperäisen paperin jälkeen paperin "Improving Jump Point Search", jossa nostivat yhdeksi parannusehdotukseksi viime viikolla ehdottamani menetelmän. Tämä kai riittänee todistusten kannalta.

Tälle viikolle minulle on lähinnä yksi kysymys: mitä minun kuuluu enää tehdä työni eteen (saadakseni arvosanan 5)? En keksi enää itsekseni paljoa muuta (vertaisarviointien ja demotilaisuuden lisäksi tietenkin).

Yksi tärkeä osakysymys koskee yksikkötestejä: pitääkö reitinhakualgoritmeille kirjoittaa erillisiä yksikkötestejä, jos suorituskykytestit varmistavat jo, että algoritmit löytävät optimaalisen pituiset reitit, ja algoritmit näyttävät toimivan visuaalisesti oikein? Algoritmit myös suoriutuvat tehtävistä oletettavasti ihan kiitettävässä ajassa, jos <10 mikrosekuntia alle parinkymmenen etäisyyksistä ja ≈22ms 1000 etäisyyksistä 512x512 ja 768x768-kartoilla on kiitettävä A*-algoritmille.

Toinen osakysymys koskee määrittelydokumentissa luvattua neljään suuntaan kulkevaa algoritmia. Tajusin, että 8-suuntaiset reitinhakualgoritmit voidaan muuttaa 4-suuntaisiksi yksinkertaisesti muuttamalla jokainen generoidun polun diagonaalinen liike kahdeksi suoraksi liikeeksi. Kirjoitin tästä [structure.md](../structure.md)-dokumentissa. Erillisten 4-suuntaisten algoritmien tai komentorivimahdollisuuksien luominen veisi jonkin verran aikaa, muttei kasvattaisi algoritmeihin liittyvää tietoani ollenkaan. Voinko siis ohittaa sen, vaikka puhuinkin niistä määrittelydokumentissa?

Joka tapauksessa, muun tehtävän puutteessa ajattelin lähteä hieman määrittelydokumentin ulkopuolelle ja implementoida muita algoritmeja tahi erilaisia optimoidumpia versioita A*- ja JPS-algoritmeista, esimerkiksi potentiaalisesti JPS+. En välttämättä kirjoittaisi näistä yhtä tarkkaa selitystä, koska dokumentaation kirjoittaminen vaatii huomattavan määrän aikaa verrattuna itse algoritmin implementoimiseen (ja mitä tärkeämpää, se on huomattavasti vähemmän hauskaa).

Implementoinkin jo ekstrana kaksisuuntaisen leveyshaun ([bbfs.hpp](../../src/algorithms/bbfs.hpp)), aluksi osittain ei-optimaalisen version joka toimi paikoittain A*:ta nopeammin, ja myöhemmin optimaalisen, joka toimii yleisesti A*:ä hitaammin.